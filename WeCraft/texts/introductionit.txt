WeCraft non è solo un sistema di e-commerce ma anche e soprattutto un sistema informativo che supporta la cooperazione tra gli artigiani durante la produzione di manufatti. Sono infatti disponibili strumenti a supporto della comunicazione, della progettazione cooperativa di manufatti e per la personalizzazione dei prodotti secondo le esigenze del cliente.
A differenza dei sistemi di e-commerce come eBay o anche Amazon, WeCraft è un ambiente per fare altre cose, oltre alle vendite. Supporta cioè la creazione di un prodotto, la sua commercializzazione, il suo arricchimento con elementi (decorazioni, ornamenti e così via) che possono arrivare su suggerimenti di altri artigiani cooperanti o concorrenti, in modo coopetitivo.
WeCraft consente anche di creare combinazioni di prodotti (lavoretti per la casa + articoli per la casa) tra diversi artigiani ed eventualmente sotto la direzione di un designer.